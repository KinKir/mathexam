# Specseminārs: Pārskatu veidošana un datu vizualizācijas

## Vispārīga informācija par piedāvājumu 

(*Šī ir kursa apraksta skice*) 

* **Fakultāte:** Datorikas fakultāte
* **Auditorijas stundu skaits:** 32 (1 semestris pa vienai 90 minūšu nodarbībai nedēļā)
* **Lekciju stundu skaits:** 32
* **Patstāvīgā darba stundu skaits:** 8 (varbūt nav, ja studentu grupai
daļa lekciju laika var notikt datorklasē?)

**Kursa anotācija:** Datu apkopošana ar statistikas un mašīnmācīšanās 
metodēm dod dažādus kopsavilkumus, kas uzskatāmi jāattēlo 
to vieglākai uztveramībai. Agregāciju var attēlot statiskos dokumentos - 
tabulās un diagrammās, animētās vai interaktīvās diagrammās un arī 
ģeogrāfiskās vizualizācijās. Reālās pasaules dati nereti pirms 
to statistiskas analīzes ir jāattīra, to izmaiņas jāatspoguļo 
aplikācijā reālā laikā.

**Rezultāti:** 
1. Kursa dalībnieki pārzina vienkāršus HTML analīzes 
(*screen-scraping*) un regulāro izteiksmju aizvietošanas (*regex replacement*) 
paņēmienus mašīnlasāmu datu iegūšanai. 
2. Kursa dalībnieki pārzina izklājlapas un to ierobežojumus, 
var izveidot izklājlapu filtrus un vienkāršus kopsavilkumus.
3. Kursa dalībnieki prot veidot pārskatu dokumentus, izmantojot 
R/RStudio/KnitR tehnoloģijas, lietojot pārskata šablonu (*reporting template*) 
maināmai datu kopai.
4. Kursa dalībnieki prot integrēt datu izmaiņas reālā laikā, izmantojot 
procesu plānošanu, prot pielāgot Grafana piemēru laikrindu analīzei. 
5. Kursa dalībnieki lieto D3.js un citas vizualizācijas tehnoloģijas
datu interaktīvai attēlošanai mobilajās ierīcēs, veido 
interaktīvus attēlus, pielāgo tīmeklim ESRI Shapefile un līdzīgus ģeogrāfiskos 
un vektoru datus.
6. Kursa teorijā dalībnieki iepazīst datu vizualizācijas labās prakses un saistītos
informācijas dizaina jautājumus.

## Kursa plāns

1. Strukturēti un nestrukturēti dati. Strukturētu datu lauki un to tipi. 
Datu vākšana un tīrīšana - teksta aizvietošana, CSV formāts, 
strukturētu datu kopēšana caur izklājlapām (lekcijas - 4st., patst. darbs - 2st.).
2. HTML u.c. tiešsaistes formātu analīze strukturētu datu iegūšanai, 
datu vākšanas roboti (*crawlers*), mijiedarbība ar programmējamiem API.
3. Izklājlapu izmantošana nelielu datu kopu filtrēšanai un analīzei. 
Izklājlapas kā lielākas datu aplikācijas izejas formāts.
4. Datu un metadatu konfigurācijas vadība - datu vākšanas automatizācija ar
plānotiem procesiem. 
Datu integrācijas procesu plānošanu (crontab un Jenkins).
5. Laikrindu analīzes platforma Graphite. Skaitlisku datu, 
finansu un meteoroloģisku laikrindu 
vizualizācija ar Graphana. 
6. Vizualizāciju bibliotēkas R/RStudio vidē - ggplot2 u.c. Diagrammu 
zīmēšanas algebra. 

## Prasības kredītpunktu iegūšanai

1. Apmeklētas nodarbības, atbildētas ekspresaptaujas par kursa teoriju. 
2. Par katru kursā apgūstamo rezultātu dalībnieks atbilstoši uzdevuma norādījumiem 
pārveido dotās datu vizualizācijas izskatu un ievieto tajā citu datu kopu.
3. Pēc izvēles (kursa darbu rakstītāji?) nelieli datu vizualizāciju projektiņi, 
attēlojot tīmekļa lietotnēs kursa dalībniekam pazīstamas 
datu kopas vai izveidojot pārskata šablonus.

## Norādes

* [LU Kursu katalogs](https://www.lu.lv/lv/nc/studijas/studiju-celvedis/programmu-un-kursu-katalogi/kursu-katalogs/) - Daži kursu aprakstu veidošanas paraugi. 


