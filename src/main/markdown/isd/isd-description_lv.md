# Apmācību projektēšana un digitālie mācību līdzekļi

[Uz sākumu](http://85.254.250.28/learning/LU/)

## Vispārīga informācija par piedāvājumu

(*Šis ir kursa priekšlikums; norādes uz pilnu kursu tiks pievienotas vēlāk.*)

* **Angliski:** *Instructional design and training development*
* **Fakultāte:** Datorikas fakultāte
* **Auditorijas stundu skaits:** 32 (2 kredītpunkti)
* **Studiju līmenis:** Bakalauru studiju programma
* **Lekciju stundu skaits:** 32
* **Patstāvīgā darba stundu skaits:** 8

**Kursa anotācija:** Rūpes par darbinieku efektivitāti, 
jaunu ietvaru, darba metožu vai rīku apguve nodrošina IT uzņēmumu ilgtspēju.
Efektivitāti var sasniegt dažādi, apmācību nodarbības ir tikai viens
no paņēmieniem, tām atvēlēto laiku vēlams izmantot mērķtiecīgi. 
Arī mācību satura veidošanai par citām, ar programmēšanu nesaistītām tēmām 
mēdz noderēt IT speciālistu ieguldījums un datorizētas vides.
Ir virkne derīgu prasmju, plānojot apmācības un veidojot digitālus mācību 
līdzekļus gan datorbalstītai apmācībai, gan virtuālajai jeb tālmācībai, 
gan klātienes vai jauktām nodarbībām. 
Apmācību jomā nodarbinātajiem (un nereti arī - darbu pasūtītājiem un 
pašiem apmācāmajiem) ir svarīgi saprast tipisku apmācību dzīvesciklu - kā notiek 
plānošana, prasmju analīze, projektējums, satura veidošana un tā strukturēta pasniegšana. 
Akadēmisku disciplīnu, kura aplūko minētos jautājumus sauc par
*Instructional Systems Design (ISD)*.


## Rezultāti

1. Kursa dalībnieki spēj analizēt 
darba efektivitātes uzdevumus, saprast, kuri no tiem risināmi ar apmācības kursiem
un kuri vairāk attiecināmi uz citām jomām, t.sk. priekšatlase, personāla vadība un motivācija, 
tehniskie špikeri (*job aids*), apmācība darba vietā, u.c.
2. Kursa dalībnieki veic pilnu apmācību moduļa sākotnējo plānošanu - 
apmācāmo analīzi (*learner analysis*), konteksta analīzi un prasmju analīzi. 
No plānošanas pāriet uz izmērāmo galaiznākumu sarakstu (*performance objectives*), 
struktūras un laika tabulu (*storyboard*) un kursa tehniskā noformējuma standartiem. 
3. Kursa dalībnieki semestra beigās iesniedz vienu mācību mikromoduli 
(20-40 minūšu strukturētu apmācību par konkrētu tēmu konkrētai auditorijai), kas var būt
optimizēts nodarbību organizēšanai tādā vai citā formātā.


## Kursa plāns

1. Faktori, kas iespaido cilvēku efektivitāti darba vietā. Cēloņi, kuru dēļ 
apmācību nodarbības bieži nedod pašiem darbiniekiem un uzņēmumam vēlamo rezultātu. 
Apmācību projekta tvēruma, laika ietilpības un projektam nepieciešamo resursu 
novērtēšana (*ISD front-end analysis*).
2. Auditorijas, konteksta un prasmju analīze. Tai skaitā 
**Apmācāmo** analīze (*learner analysis*) - paredzamo kursa dalībnieku 
priekšzināšanas, motivāciju, citas nodarbes, kas balstās uz šo kursu.
**Konteksta** analīze (*context analysis*) - 
mācību situācijā lietojamos palīglīdzekļus, apmācāmo skaitu, iespēju mijiedarboties 
pasniedzēja un dalībnieku starpā kursa laikā vai ārpus kursa nodarbībām. 
**Prasmju** analīze (*task analysis*), prasmju koka veidošana.
3. Radniecīgu prasmju un mācību aktivitāšu grupēšana,
apmācību projektā apgūstamo prasmju testēšana un vērtēšana. Vienā piegājienā
apgūstamu materiālu apvienošana mikromodulī, mikromoduļu projektēšana.
4. Dažādi apmācību formāti (*learning modes*) - virtuāla kursu pasniegšana (*VILT*), jaukta 
kursu pasniegšana (*blended classroom and virtual*),
datorbalstīta apmācība (*CBT*). Mikromoduļu projektēšana pasniegšanai vienā vai 
vairākos formātos.
5. Mācību materiālu izstrāde atbilstoši projektējumam. Konceptuālu un procedurālu zināšanu 
atspoguļošana. Formatīvi un sumatīvi pārbaudes darbi. 
Auditorijas interesēm un mācību saturam piemērotu prezentāciju un citu vizuālu 
palīglīdzekļu gatavošanas tehnika, pasīvo (klausāmu, lasāmu) un aktīvu 
(aptauju, praktisko darbu) sadaļu izkārtojums. Apmācāmo uzmanības mērķtiecīga piesaiste.
6. Mācību materiālu dokumentēšanas labā prakse (*infomapping* un citas pieejas 
zināšanu atspoguļojumam un kursa ritma nodrošināšanai). 
7. Video montēšana, kodējumi, publicēšana mācību saturpārvaldības sistēmās, SCORM standarti. 
Kā efektīvi plānot datorbalstītas apmācības 
8. Spēj pasniegt strukturēti izveidotu mācību materiālu, 
izvairās no sliktiem paradumiem mācīšanas procesā (*anti-patterns*).
8. Atgriezeniskās saites iegūšana pēc kursa publiskošanas, nepilnību novēršana gatavajos kursa 
materiālos (*courseware*), aprobācijas 
(*BETA teaching*) un profesionālapskates (*peer review*) izmantošana.

## Prasības kredītpunktu iegūšanai

1. Apmeklējums (līdzdalība ekspresaptaujās lekciju laikā) - 10%. 
2. Apmācību "mikromoduļa" projektējums - 20-40 minūšu ilgai
noteiktas auditorijas apmācībai par konkrētu tēmu 
(apmācāmo, konteksta un prasmju analīze, zināšanu un prasmju pārbaudes kritēriji) - 25%. 
3. Apmācību satura izveide atbilstoši projektējumam - 25%. 
4. Apmācību veikšana (varbūt arī "tukšai auditorijai") pēc izveidotā materiāla, atgriezeniskā saite labojumiem - 25%. 
5. Gala eksāmens (dažāda veida teorija) - 15%. 

*Piezīme:* Mikromoduļa izstrādes visus soļus var veikt tas pats students, bet var arī mainīties (piemēram, projektē un materiālu izstrādā viens, no šī materiāla māca cits).



