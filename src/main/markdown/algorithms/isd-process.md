# DatZ4020: Materiāla veidošanas process

[Uz sākumu](../LU/index.html) > [DatZ4020: Lietišķie algoritmi](index.html) > **Materiāla veidošanas process**


## Procesa apraksts

### Apmācāmo analīze (*learner analysis*) 

Šajā solī atbildam uz šādiem jautājumiem:

* **Attieksme pret priekšmetu, dalībnieku motivācija.** 
Kādēļ viņi vispār apmeklē šo priekšmetu; vai viņi tajā 
saredz praktiski lietojamu saturu, vai izvēlas to redzeslauka 
paplašināšanai; vai kursa kārtošanai un atzīmei par to ir kādas reālas sekas). 
Vai ir apakštēmas, par kurām kursa dalībniekiem ir pārsvarā pozitīvas
vai arī pārsvarā negatīvas izjūtas.
* **Mācīšanās metožu izvēle.**
Kādas metodes un formāti patīk vai nepatīk apmācāmajiem. 
Arī e-vides un piegādes sistēmas īpatnības. Valodas prasmes un 
specializētas terminoloģijas zināšanas. Kādā tonī vai intonācijā
ar attiecīgo auditoriju runāt. 
* **Mācību kursa laikā lietojamie rīki.** 
Kādus rīkus var būt vajadzīgs lietot kursa laikā; vai prasmes jau ir, nav, 
vai tās ir nedrošas un tām nepieciešams atbalsts. 
* Dažādas citas grūtības, kas apmācāmajiem var rasties apmācību laikā. 

Soļa rezultāti:

* Aptauja #1 (vispārīgi jautājumi): 
  [SurveyMonkey](https://www.surveymonkey.com/r/HT7NKHB); 
  [Aptauja #1: pirmteksts](learner-analysis-questionnaire1.html)
* Aptauja #2 (kursa saturs): 
  [SurveyMonkey](https://www.surveymonkey.com/r/KHF9NLB); 
  [Aptauja #2: pirmteksts](learner-analysis-questionnaire2.html)
* [Apmācāmo aptaujas rezultāti](learner-analysis-report.html)

Neskaidrības: 

* Vai ir studenti, kam svarīgi DatZ4020 nokārtot (uz noteiktu atzīmi?) 
* Vai kursā sastopams akadēmiskais negodīgums (piemēram, norakstot mājasdarbus), kā pret to cīnās?
* Vai studentu vidū ir cilvēki, kuri šos algoritmus ir lietojuši (piemēram, savās darba vietās)






### Prasmju koks (*task analysis*) 

Tas ir visu kursā apgūstamo 
darbību hierarhisks saraksts. Tas ietver gan lekciju, gan 
pastāvīgā darba laiku, visu, kas teorētiski jebkad varētu 
parādīties pārbaudes darbos. Dažas darbības
apraksta saturu ļoti vispārīgā līmenī (*analizēt saspiešanas
algoritmus*), ko pēc tam detalizē apakšpunktos. Sarakstam 
jābūt iespējami detalizētam, jāatsaucas uz tādām darbībām, 
kuras kursa dalībniekiem ir jau skaidras, saprotamas 
un acīmredzamas.

Galaiznākumi (*performance objectives*) ir no darbību
analīzes atvasināts saraksts, kurā radniecīgās darbības 
sagrupētas tā, lai varētu rasties pārbaudāmas prasmes. 
Piemēram, spēja noteikt algoritma patērēto laiku noteikta
veida ciklā ir kursā nepieciešama/apskatāma darbība. Bet 
to parasti nepārbauda atsevišķi. Galaiznākums ir dalībnieka
prasme analizēt noteiktas saimes algoritma efektivitāti kopumā.

