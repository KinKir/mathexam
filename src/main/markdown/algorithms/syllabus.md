# DatZ4020: Lietišķie algoritmi

<small>

[Uz sākumu](../LU/index.html) > [DatZ4020](../algorithms/index.html) > **Syllabus**

</small>

* 50% no vērtējuma veido 4 mājas darbi, kas vienmērīgi sadalīti semestra laikā. 
* 15% no vērtējuma veido Semestra vidus eksāmens (45 minūtes, mājasdarbiem līdzīgi 
uzdevuvmi, drīkst izmantot materiālus, bet eksāmena laikā nedrīkst sazināties ar citiem cilvēkiem).
* 25% no vērtējuma veido Gala eksāmens (90 minūtes, uzdevumi, 
kas pēc stila līdzīgi mājas darbos risināmajiem, 
drīkst izmantot materiālus).
* 10% no vērtējuma veido nodarbību apmeklējums un līdzdalība
lekciju ekspressaptaujās - šis vērtējums pienākas ikvienam, kurš atnācis un aktīvi piedalās nodarbībā.  
Atzīmi par kursu aprēķina, iegūtos procentus dalot ar $10$ un aprēķinot apakšējo veselo daļu. 

Apakšējā veselā daļa nozīmē, ka vērtējumu "10" ir pat teorētiski sarežģīti iegūt, vācot procentus aprakstītajā 
veidā. Papildus 10% vērtējumu par kursu piešķir studentiem, kuri izpildījuši mājasdarba neobligāto daļu - 
piemēram, pierādījuši kādu sarežģītu apgalvojumu par algoritmiem vai uzprogrammējuši kādu neobligāto vingrinājumu.
Studentiem, kuriem paaugstinātu vērtējumu nevajag, šajā kursā nekas nav jāprogrammē.


## Akadēmiskā godīguma politika

1. Mājasdarbu uzdevumus un to risināšanas
pieejas studenti drīkst apspriest savā starpā kā arī ar savu vecmāmiņu vai citiem 
cilvēkiem, kuri paši kursā nepiedalās. Viens no kursa uzdevumiem ir - mācīties komunicēt par algoritmiem.
2. Mājasdarba teksts jāraksta **patstāvīgi**, izmantojot 
tikai savas piezīmes, Internetā brīvi pieejamus resursus (uz kuriem mājasdarbā pareizi 
jāatsaucas), paša veidotas datorprogrammas un to izvades datus. Mājasdarba rakstīšanas laikā 
**nedrīkst** sazināties ar citiem cilvēkiem vai norakstīt kaut ko no svešām piezīmēm neatkarīgi 
no saziņas kanāla. Līdz kursa beigām (t.i. nākamā semestra pirmajai mācību dienai) kursa
dalībniekiem **aizliegts** publiskot Internetā savus mājasdarbu atrisinājumus vai citos
veidos padarīt tos pieejamus citiem kursa dalībniekiem. 
3. Semestra vidus un gala eksāmenā var ņemt līdzi piezīmes, bet nevar sazināties ar citiem cilvēkiem
vai lietot elektroniskas ierīces.


## Nokavēšanās politika

**Mājas darbi** jāiesniedz paredzētajā termiņā (parasti termiņš ir 13 dienas pēc mājasdarba izplatīšanas 
nodarbības jeb pusnakts tieši pirms aiznākamās nodarbības). Par mājas darbiem, 
kas nokavēti par laiku līdz $3$ diennaktīm no atbilstošā 
mājas darba atzīmes tiek atskaitīti 10% no vērtējuma; par laiku līdz $7$ diennaktīm - 20% no vērtējuma.  
**Abi eksāmeni** jāraksta tiem paredzētajā laikā. Studentiem, kuriem ir pamatots neierašanās 
iemesls (darba nespējas lapa, dekanāta lūgums augstskolas atzītās īpašās situācijās), var paredzēt
iespēju tos rakstīt citā laikā - bet ar citu uzdevumu lapu. 

## Literatūras saraksts

TBD



