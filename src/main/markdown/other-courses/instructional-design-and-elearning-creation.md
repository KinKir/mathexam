# Apmācību projektēšana un digitālie mācību līdzekļi

## Vispārīga informācija par piedāvājumu 

(*Šis vēl NAV kurss, bet kursa priekšlikums.*) 

* **Fakultāte:** Datorikas fakultāte
* **Auditorijas stundu skaits:** 32 
* **Lekciju stundu skaits:** 32
* **Patstāvīgā darba stundu skaits:** 8

**Kursa anotācija:** Jauno darbinieku vai studentu apmācības, jaunu konceptuālu 
prasmju vai metožu apguve vai rīku lietotāju apmācības ir 
svarīgas IT uzņēmumu konkurētspējai. Vēl biežāk digitālo mācību līdzekļu veidošana
par visdažādākajām tēmām kļūst par datorikas speciālistu profesionālu nodarbošanos. 
Gan tālmācībām, gan instruktora vadītām nodarbībām (neatkarīgi no apgūstamā satura) 
ir nepieciešamas ļoti līdzīgas prasmes un pieejas. Darba aktivitāšu saraksta un 
apmācību izmērāmā galaiznākumu plānošana, materiāla projektējums, satura adekvāta
atspoguļošana apmācību artefaktos (lekciju bildēs, video, vingrinājumu aprakstos, u.c.). 
Šajā kursā piedāvājam apgūt prasmes, pilnu apmācības kursam nepieciešamo dzīvesciklu.
Akadēmisku disciplīnu, kura aplūko minētos jautājumus sauc *Instructional Systems Design (ISD)*.


**Rezultāti:** 
1. Kursa dalībnieki spēj analizēt studentu vai darbinieku priekšzināšanu vai 
darba efektivitātes uzdevumus, saprast, kuri no tiem risināmi ar apmācības kursiem
un kuri - ar citām metodēm. Sāķotnējā/ārējā analīze (*Front-end analysis*) sniedz
priekšstatu, kurās situācijās ir piemērotas izmaiņas studentu/darbinieku motivācijā, 
kuros gadījumos var palīdzēt apmācība pašā darba procesā, kad vajadzīgi papildu uzskates
līdzekļi. Un, visbeidzot, kuri gadījumi ir pietiekoši kritiski, lai būtu attaisnojams
atsevišķs mācību kurss.
2. Kursa dalībnieki spēj izveidot sākotnējo apmācības situācijas izvērtējumu - 
apmācāmo analīzi (*learner analysis*) - viņu priekšzināšanas, motivāciju, citas
nodarbes, kas balstās uz šo kursu. Mācību konteksta analīzi (*context analysis*) - 
mācību situācijā lietojamos palīglīdzekļus, mācību klases izmēru, iespēju mijiedarboties 
pasniedzēja un dalībnieku starpā kursa laikā vai ārpus kursa nodarbībām. 
Kursa dalībnieki spēj analizēt kursā apgūstamās aktivitātes (*task analysis*), veidojot
hierarhisku aktivitāšu koku.
3. Kursa dalībnieki spēj izveidot izmērāmu mācību galaiznākumu sarakstu (*performance objectives*)
un pirms mācību satura izveides izplānot kā notiks 
4. Kursa dalībnieki spēj izveidot laika plāny (*storyboard*) datorbalstītai apmācībai (CBT),
izkārtot tajā pasīvās (piemēram, klausāmās vai lasāmās) un aktīvās (praktisko darbu) sadaļas.
5. Kursa dalībnieki prot izveidot mācību saturu (teorijas bildes, praktiskos darbus) 
u.c. atbilstoši projektējumam. 
6. Kursa dalībnieki apguvuši savam saturam piemērotu prezentāciju gatavošanas un mācīšanas tehniku, 
izvairās no sliktiem paradumiem mācīšanas procesā (*anti-patterns*).
7. Kursa dalībnieki spēj veikt pēc-produkcijas soļus, piemēram, izrediģēt ierakstītos video. 
8. Kursa dalībnieki iekļauj apmācību saturā labojumus, kas rodas apmācību aprobācijas 
(*BETA teaching*) gaitā, iekļauj arī citu atgriezenisko saiti un profesionālapskates (*peer review*)
rezultātus.

## Kursa plāns

1. Apmācību projekta tvēruma, laika ietilpības un projektam nepieciešamo resursu 
novērtēšana (*ISD front-end analysis*). 
2. Auditorijas, apmācību konteksta un veicamo aktivitāšu analīze. 
3. Mācību aktivitāšu grupēšana izmērāmos klasteros, apmācību projektā apgūstamo prasmju testēšana un vērtēšana.
4. Sarežģītāki apmācību režīmi (*learning modes*) - virtuāla kursu pasniegšana (*VILT*), jaukta 
kursu pasniegšana (*blended classroom and virtual*),
datorbalstīta apmācība (*CBT*), mikromoduļi. Papildu soļi šādu režīmu atbalstam.
5. Mācību satura (prezentāciju, videomateriālu, vingrinājumu) izstrāde atbilstoši projektējumam.
6. Prezentāciju gatavošanas un pasniegšanas labā prakse. Mācību satura atbilstība attēla un pasniegšanas formai 
(*infomapping* un citas pieejas adekvāta satura atspoguļojuma un kursa ritma nodrošināšanai). 
7. Video montēšana, kodējumi, publicēšana mācību saturpārvaldības sistēmās, SCORM standarti. 
8. Atgriezeniskās saites iegūšana pēc kursa publiskošanas, nepilnību novēršana. 

## Prasības kredītpunktu iegūšanai

1. Apgūti jautājumi par kursa teoriju (izvēļu testi vai ekspresaptaujas lekciju laikā). 
2. Kādai kursa dalībniekam pazīstamai tēmai pareizi izprojektēts un izveidots apmācību modulis 
(piemēram, tālmācības kursam 20-30 minūšu mācību laika apjomā). 




